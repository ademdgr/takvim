Müfredat
Birinci Dönem
Ders Kodu	Ders Adı	Kredi	Teorik	Lab/Pratik	AKTS
AIEN100	YAPAY ZEKA MÜHENDİSLİĞİNE GİRİŞ	0	1	0	0
Bu ders, Yapay Zeka Mühendisliği programının ve Bilgisayar Bilimi programının temellerini sunar. Bir bilgisayar sisteminde yazılım ve veri biliminin temelleri tartışılır. Diğer konular arasında bilgi temsili, mantık tasarımı, yazılım yaşam döngülerinin temelleri, programlama dilleri, veri analizi ve makine öğreniminin yanı sıra iş ve iş uygulamalarında robotik yer alır. Ayrıca mühendislerin etik ve sosyal sorumlulukları incelenir. Üniversitede kullanılan kayıt yazılımı (SIS) veya ders yönetim sitesi (moodle) gibi yazılım ve hizmetler öğrencilere tanıtılır. Bunların yanı sıra, kampüs hayatı ve bölüm müfredatı da ders kapsamındadır. Ek olarak akademik yaşam ve sınıf ortalaması hesaplamaları, harf notları ve diğer akademik konular ile ilgili bilgi verilir.
CMPE101	BİLGİSAYARA GİRİŞ	3	2	2	5
Bilgisayara Giriş dersi genel olarak bir bilgisayar sisteminin nasıl çalıştığını ele alır. Bu bağlamda dersi iki kısımda incelemek mümkündür: Kısa bir bilgisayar tarihçesi de içeren dersin ilk bölümü, bilgisayar sistemi bileşenlerinin tarihini, temel kavramlarını ve terminolojisini, temel donanım ve yazılım bileşenlerinin terminolojisini ve entegrasyonunu sunar. Öğrenciler bilgisayar biliminde kullanılan kısaltma ve terminolojilerin yanı sıra, ilk bölümlerde donanım kısmı hakkında bilgi sahibi olmaktadırlar. İşlemcinin nasıl işlediği, işlemci, hafıza ve ikincil sistemlerin nasıl bağlandığı ile bilgisayar donanım kurulumu da dersin içeriğindedir. Laboratuvar derslerinde ise temel bilgisayar kullanımı ile ofis programları (MS Word, Excel) ele alınmaktadır. İkinci bölümde ise, problem çözme yaklaşımları, bileşenleri ve bilgisayar programları, akış şeması yapımı ve modüler programlama konularında temelleri tartışılmıştır. C programlama dilinin temelleri de sunulmaktadır.
ENGL031	DESTEK İNGİLİZCE-I	0	6	0	0
Bu ders, dil yetkinliği akademik okuma ve yazma becerilerini yerine getirmek için yeterli olmayan öğrencilere yardımcı olmak amacıyla tasarlanmıştır. Bu bağlamda öğrencilerin, akademik okuma ve yazma etkinliklerini başarıyla yerine getirebilmeleri için, gerekli olan bilgiyi edindiklerini kesinleştirmek amacıyla, geniş zaman, geçmiş zaman, gelecek zaman ve zarf cümleleri gibi konuları içeren genel bir dilbilgisi tekrarı yapılmaktadır. Yazma becerisine ilişkin öğrencilere cümle yapısı, temel paragraf bileşenleri örneğin konu cümlesi, konu, yönlendirici fikir, destekleyici cümleler, ve sonuç cümlesi sunulmaktadır. Öğrencilerin yazma becerisine ilişkin edindikleri bilgiyi, kendileri hakkında betimsel paragraf yazarken yansıtmaları beklenmektedir. Bununla birlikte, bu ders çeşitli okuma parçaları ile öğrencilere okuma becerilerini geliştirme fırsatı vermektedir.
ENGL033	DESTEK İNGİLİZ DİLİ-I	0	4	0	0
Bu ders öğrencilerin farklı okuma ve yazma becerilerini geliştirmeyi amaçlamaktadır. Öğrenciler derste ana fikri bulma, çıkarımda bulunma, mevcut bağlamdan kelime anlamını tahmin etme, yüzeysel ve detaylı tarama gibi akademik okuma becerilerini edinebilecek, bulunan metini okuma, anlama ve soru çözmeyi kavrama, doğru bilgiye ulaşma amaçlı metine uygun anlamı tahmin etme, metine bağlı olarak verilen olayları sırayla dizileme, verilen paragraflardan eş anlamlı sözcükler bulma, verilen başlıkları eşleştirme, bağlaçlarla birleştirme, ve uygun kelimeleri bağlama. Ek olarak öğrencilerin etkili yazım ve etkili sözlü anlatımlarını, düzenli yazım formatı içinde sunulan fikirlere karşılık fikirlerini sunabilmelerini mümkün kılan eleştirel düşünme becerilerini geliştirecektir. Yazım becerilerin amacı tümce değerli soru odaklı ve dilbilgisi odaklı olarak ikiye bölünmüştür. Yazı becerilerinde cümle yapısıyla paragraf arasındaki farkı, betimsel paragraflar ve örnek paragrafları ayırt edeceklerdir.
ENGL141	OKUMA VE YAZMA BECERİLERİ-I	3	2	2	4
Bu ders, öğrencilerin dinleme, konuşma, okuma ve yazma ve çalışma becerilerini geliştirmeyi amaçlamaktadır. Ders, kontrollü aktiviteler aracılığı ile öğrencilerin iletişim becerilerini geliştirmeye fırsat sunmakta ve öğrencileri eğitim dili İngilizce olan müfredatları takip edebilmeleri için gerekli olan temel çalışma becerileri ile donatmayı hedeflemektedir. Ders, ayrıca, öğrencilere yeni edinilen bilgileri süzgeçten geçirme ve bu edinilen yeni bilgileri yeni durumlara nasıl uygulayabileceklerini öğrenme ve eleştirel düşünme için gerekli olan soru sorma becerilerini geliştirme fırsatı sunmaktadır. Buna ilaveten, bu ders öğrencilerin çeşitli okuma parçalarını gözden geçirerek anlamalarını kolaylaştırmak için ana fikir bulma, detayları ana fikirden ayırt etme gibi gerekli olan farklı stratejileri öğrenmelerini mümkün kılmaktadır.
MATH101	ANALİZE GİRİŞ-I	4	3	2	6
Bu dersin temel amacı fonksiyonlar, fonksiyonlarda türev ve integral kavramlarının geometriye, fiziğe ve mühendisliğe uygulamalarını öğretmektir. Derste fonksiyonun tanımı, çeşitleri , fonksiyonun grafikleri, fonksiyonların limiti, tanımlı limitlerin bulunmasında kullanılan temel limit kuralları, temel fonksiyonların limitleri (polinom, trigonometrik, üstel, logarithmic, vs.), tanımsız limit sonuçlarında sonucun bulunmasında kullanılacak yöntemler (L’Hopitals, vs.), fonksiyonlarda süreklilik, (süreksiz ve sürekli fonksiyonlar), fonksiyonların türevleri, türevin tanımı, temel fonksiyonların türevleri, iki fonksiyonun çarpımı ve bölümün türevleri (polinom, trigonometrik, üstel, logarithmic, vs.), türevin uygulamaları, fonksiyonların integrali (belirsiz ve belirli integral), integralin tanımı, temel fonksiyonların integralleri, değişken değiştirme metodu, kısmi integrasyon, rasyonel fonksiyonların integrali, integralin uygulamaları (tanımlı integral kullanarak alanların hesaplanması) verilecektir.
MATH121	LİNEER CEBİR	2	2	0	4
Bu dersin amacı, öğrencilere doğrusal cebir problemlerini tanımlama, mühendislik alanındaki problemlere uygulama ve ortaya çıkan problemleri çözebilme becerisi kazandırmaktır. Bunun yanında determinant kavramını, determinant yardımıyla lineer denklem sistemlerini çözebilme (Cramer kuralını), matrislerde minör kofaktör açılımı, ek matris, herhangi bir satıra göre determinant, linear denklem sistemlerinin farklı metodlarla çözümleri: Ters matris yöntemi, yok etme metodu, Gaussian eleme metodu, matrisler üzerinde basit işlemler: Matris çeşitleri: birim matris, kare matris, matrislerde eşitlik, matrislerde toplama, noktasal çarpım, çarpma, matrisin tersini bulabilme, devriğini bulabilme. Vektör kavramı, vektörlerde işlemler: Toplama, çıkarma, noktasal çarpım, vektörel çarpım, bir vektörün scalar katı, vektörlerin mühendislikteki kullanım alanları, alt vektör uzayı ve baz, boyut kavramları ders içeriğinde bulunan konulardır.
PHYS101	GENEL FİZİK-I	4	3	2	6
Bu dersin amacı öğrencilere basit hesap tabanlı fizik bilgilerini aktarmak ve daha kapsamlı mühendislik fiziğini algılamaları için yardımcı olmak, genel fizik ilkelerinin bir kısmını kazandırmak ve problem çözme yetisi kazandırabilmektir. Ağırlıklı olarak mekaniğin temel konuları işlenmektedir. Temel fizik konuları olarak, birimler ve boyutlar, bir boyutta düzgün ivmeli hareket, serbest düşme, vektör matematiği. İki boyutlu hareket, Newton’un hareket kanunları, Newton kanunlarının uygulanması. Serbest cisim diyagramları, dairesel hareket, iş ve enerji, enerjinin korunumu, momentum, impuls ve çarpışmalar, dönme hareketi, tork ve statik denge kapsamlı olarak işlenilmektedir. Ders kapsamında kavramsal konuların somut anlaşılabilmesi için 6 tane deney yapılmaktadır ve bu deneyler ders konularını kapsamaktadır.
TREG100	TÜRK DİLİ	0	2	0	2
Bu ders, dil ve anlatım gibi temel konuları inceler. Dersin ilk yarısında dil ve dille ilgili teorik alt zemin oluşturularak Türkçe imla kuralları öğretilir. Anlatım bozuklukları ve metin tamirinin ardından dersin ikinci yarısına geçilir. Dersin ikinci yarısında ise formal yazılar, özgeçmiş, dilekçe, köşe yazılarının dil ve üslup açısından değerlendirilmesi, yazılı anlatım türleri ve uygulama; Türkçe yapım ve çekim ekleri uygulamaları; Türkçe gramer yapısı; Türkçenin ses özellikleri gibi konular işlenir.
TURK100	TÜRKÇE	0	2	0	2
Bu ders, kendi ihtiyaçlarını Türkçe’yi kullanarak belirtmek isteyen yabancı öğrencilere Modern Türkçe hakkında kısa bilgiler sunmaktadır. Bu derste, öncelikle Türkçe ve İngilizce alfabeleri arasındaki farklar, özellikle İngilizce alfabede bulunmayan Türkçe harfler ve tüm harflerin telaffuzu, Türkçe’deki temel dilbilgisi ve cümle yapıları irdelenmektedir. Buna ek olarak, gerekli dilbilgisi ve kelime bilgisi farklı durumlarda şekillenen günlük hayata ilişkin aktivitelerle geliştirilecektir. Kendini Türkçe dilini kullanarak tanıtma, birilerini selamlama, iyelik sıfatlarını kullanarak sahip oldukları nesnelerden bahsetme, geniş zamanı kullanarak olumlu, olumsuz ve soru cümleleri oluşturma, saatleri söyleme, kendi zaman çizelgeleri hakkında konuşma, nesnelerin yerini tarif ederken işaret zamirlerini kullanma, aile üyelerine ilişkin kelimelere aşina olma konuları bu ders çerçevesinde öğrenciye kazandırılacaktır.
İkinci Dönem
Ders Kodu	Ders Adı	Kredi	Teorik	Lab/Pratik	AKTS
CMPE112	PROGRAMLAMAYA GİRİŞ	4	3	2	6
Programlamaya giriş dersi, problemlere algoritmik çözümler üretmeyi amaçlar. Bu esasla, temel programlama yapılarını ve tekniklerini C ++ programlama dilini kullanarak tanıtmaktadır. Dersi tamamlayan öğrenciler, spesifik olarak problemleri algortitma - akış şemaları ve sözde kodları -, veri tipleri, aritmetik ve mantık operatörleri, kontrol deyimleri (if, if / else, switch case), döngü deyimleri (while, for, do / while) kullanarak programlama yapabileceklerdir. Bunun yanında, standart fonksiyonları, rasgele sayı üretimini ve bunların kullanım alanlarını, kullanıcı tanımlı fonksiyonları, küresel ve yerel değişkenleri, dizileri, diziler üzerinde arama algoritmalarını ve işaretçileri kullanarak çözmeyi öğreneceklerdir. Laboratuvar derslerinde ise her konuyla ilgili pratik yapılmakta, programlar yazılmakta veya mevcut programlar modifiye edilerek farklı çözümler üretilmektedir.
ENGL032	DESTEK İNGİLİZCE-II	0	6	0	0
Bu ders ENGL031 dersinin devamı niteliğindedir. Bu bağlamda öğrencilerin, akademik okuma ve yazma etkinliklerini başarıyla yerine getirebilmeleri için, gerekli olan bilgiyi edindiklerini kesinleştirmek amacıyla etken cümleler ve edilgen cümleleri, zarf tümleçleri, ve bağlaçlar gibi konuları içeren daha ileri bir seviyede genel bir dilbilgisi tekrarı yapılmaktadır. Yazma becerisine ilişkin öğrencilere daha ileri seviyede cümle yapısı, temel paragraf bileşenleri örneğin konu cümlesi, konu, yönlendirici fikir, destekleyici cümleler, ve sonuç cümlesi sunulmaktadır. Öğrencilerin yazma becerisine ilişkin edindikleri bilgiyi, kendileri hakkında betimsel paragraf yazarken yansıtmaları beklenmektedir. Bununla birlikte, bu ders daha ileri seviyede çeşitli okuma parçaları ile öğrencilere okuma becerilerini geliştirme fırsatı vermektedir.
ENGL034	DESTEK İNGİLİZ DİLİ-II	0	4	0	0
Bu ders ENGL033 dersinin devamı nitelğinde olup daha detay kapsamlıdır.Öğrenciler bu derste ana fikri bulma, çıkarımda bulunma, mevcut bağlamdan kelime anlatımını tahmin etme, yüzeysel ve detaylı tarama gibi akademik okuma becerilerini edinebilecek, bulunan metini okuma, anlama ve soru çözmeyi kavrama, anlamlı çıkartarak verilen bilgiyi sıralama, eş anlam ve zıt anlamları bulma, metinden anlam tahmin etme, sözbölüklerini cümle içerisinden fark etmek ve parçalara bölünmüş metini birleştirme yapabileceklerdir. Ek olarak öğrenciler etkili yazım ve etkili sözlü anlatımlarını, düzenli yazım formatı içinde sunulan fikirlere karşılık fikirlerini sunabilmelerini mümkün kılan eleştirel düşünme becerilerini geliştireceklerdir. Yazım becerilerin amacı tümce değerli soru odaklı ve dilbilgisi odaklı olarak ikiye bölünmüş süreç paragrafları, hikaye paragrafları, ve düşünce paragraflarını ayırt edeceklerdir.
ENGL142	OKUMA VE YAZMA BECERİLERİ-II	3	2	2	4
Bu ders, ENG 101 kodlu dersin devamı niteliğindedir. Ders öğrencilerin dinleme, konuşma, okuma, yazma ve çalışma becerilerini geliştirmeyi amaçlamaktadır. Derste, venn şeması kullanılarak karşılaştırma ve kıyaslama, komposizyon yazımı desteklenmektedir. Buna ek olarak, kompozisyon yazımı için gerekli bağlaçların öğrenilmesi dersin amaçlarındandır. Ayrıca, öğrenciler derste fikir ve olgusal gerçek cümleler arasındaki farkı ve karşı görüş ve onu çürütmek için kullanılan cümlelerin nasıl yazıldığını öğrenerek, dört paragraflık eleştirisel komposizyon yazabileceklerdir. Böylece, öğrenciler karşılaştırma ve kıyaslama komposizyonu ile eleştirisel komposizyonun farkını ayırt edebileceklerdir. Ayrıca, öğrenciler istenilen konularda sunum tekniklerini kullanarak, sunum yapacaklardır. Buna ilaveten, bu ders öğrencilerin çeşitli okuma parçalarını okuyarak özetleyebilme ve okuma stratejilerini kullanarak, parçadan sonuçlar, anlamlar çıkarmaları hedeflenmektedir.
HIST100	MEDENİYET TARİHİ	0	2	0	2
Bu dersin amacı tarih boyunca gelişen medeniyetleri ana hatlarıyla anlamak ve anlamlandırmaktır. Uygarlık, tarih ve tarih öncesi gibi kavramlar tartışıldıktan sonra, derste ilk uygarlıkların ortaya çıkmasını zorlayan koşullar ve bu koşulların insanlığın gelişmesindeki etkileri de incelemektedir. Derste esas olarak, ilk uygarlıklar; sırası ile Mezopotamya, Mısır, Ege, Klasik Yunan, Helenistik, Roma, Hint ve sonrasında Çin uygarlıkları incelenmektedir. Bu uygarlıkların temsil ettiği siyasi, sosyal, ekonomik, kültürel kurumlar ve bunlara ek olarak fikrî gelişmeler de medeniyet tarihi dersinin diğer odak noktalarını oluşturmaktadır. Siyasal ve toplumsal yapı, dinsel inanış ve kurumlar, aile yapısı, ekonomik faaliyetler, bilim, sanat ve felsefe bu derste üzerinde önemle durulan diğer konulardır.
MATH102	ANALİZE GİRİŞ-II	4	3	2	6
Bu ders geometri, fizik ve mühendislik alanlarındaki uygulamalarda gerekli olan türev ve integral metodlarını vermektedir. Konu başlıkları şu şekilde sıralanmıştır: Dizi ve seriler, dizilerin özellikleri, dizide yakınsama, pozitif ve pozitif olmayan serilerde yakınsama ile ilgili testler, mutlak yakınsaklık, şartlı yakınsaklık. Kuvvet serileri, Taylor ve Maclourin serileri, yakınsaklık aralıkları. Parametrik denklemler ve kutupsal koordinatlar, kutupsal denklemlerin grafikleri, kutupsal koordinatlarda alan, eğri uzunluğu, eğri üzerinde hız ve kutupsal ve parametrik denklemlerin türevi. Vektörler ve vektör değerli fonksiyonlar, iki vektörün noktasal ve vektörel çarpımı, düzlemler, çok değişkenli fonksiyonlar, tanımlı olduğu alanlar, limit ve parçalı türev ve alan üzerinde tanımlı integralin bulunması.
MATH122	AYRIK MATEMATİK	3	3	1	5
Ayrık Matematik dersinin amacı öğrencilere Boolean sistemi ve mantık, cebir, küme teorisi, indüksiyon, fonksiyonlar, sayma teknikleri ve çizge kuramı gibi başlıca konuları tanıtmaktır. Önermeler ve mantık konusuyla başlayan ders içeriği, bağıntı ve fonksiyon konularıyla devam etmektedir. Kümeler ve sayma teknikleri ise bu konulardan sonra işlenen başlıca konuları oluşturmaktadır. Sayma teknikleri altında permütasyon ve kombinasyon problemleri de anlatılmaktadır. Bunun yanında dersin kapsamı çizge kuramı ile sona ermektedir. Graf teorisi konusunun içinde ise Euler ve Hamilton döngüleri, Graflar ve ağaçlar, ardışıklık matrisleri, izsürme matrisleri, Euler grafları, Hamilton graflar, uzanımlı ağaçlar, mimimal uzanımlı ağaçlar, Prim algoritması, en kısa yol problemleri, Dijkstra algoritması bulunmaktadır.
PHYS102	GENEL FİZİK-II	4	3	2	6
Bu dersin amacı öğrencilere basit hesap tabanlı fizik bilgilerini aktarmak ve daha kapsamlı mühendislik fiziğini algılamaları için yardımcı olmak, genel fizik ilkelerinin GENEL FIZIK-I'de anlatılmayan kısmını kazandırmak ve problem çözme yetisi kazandırabilmektir. Temel fizikte ağırlıklı olarak elektrisite ve magnetizma konularını kapsayacak biçimde bilgi verilmektedir. Elektrik yükünün özellikleri, Coulomb Yasası, elektrik alanlar, sürekli yük dağılımlarının oluşturduğu elektrik alan, Gauss Yasası ve Elektrik Akısı, Gauss yasasının düzgün yüklü yalıtkanlara uygulanması, elektrik potansiyelden elektrik alanın bulunması, nokta yük ve yük grubunun oluşturduğu elektrik potansiyel ve potansiyel enerji , sürekli yük dağılımlarının oluşturduğu elektrik potansiyel, Elektrik akımı, Direnç ve Ohm Yasası, Elektromotor Kuvvet, Seri ve Paralel bağlı dirençler, Kirchoff Kuralları. Ders kapsamında kavramsal konuların somut anlaşılabilmesi için 6 tane deney yapılmaktadır ve bu deneyler ders konularını kapsamaktadır.
TARH100	MODERN TÜRKİYE TARİHİ	0	2	0	3
Bu derste, Osmanlı devlet ve toplum yapısı, devletin dağılmasına yol açan etkenler, Osmanlı modernleşmesi; Trablusgarp ve Balkan Savaşları, I. Dünya Savaşı, Mondros Mütarekesi ve Sevr Anlaşması; partiler ve cemiyetler, Mustafa Kemal öncülüğünde ulusal direniş örgütlenmesi ve Kurtuluş Savaşı, Havza ve Amasya Genelgeleri, Kongreler, Misak-ı Milli, TBMM’nin açılışı, isyanlar, düzenli ordunun kuruluşu ve savaşlar; Mudanya Mütarekesi, Lozan Barış Antlaşması; Siyasal alanda devrim, devlet ve toplumun laikleşmesi, saltanatın kaldırılışı, cumhuriyetin ilanı, halifeliğin kaldırılması; 1921 ve 1924 anayasası, anayasal değişiklikler; Şeyh Sait İsyanı; çok partililik deneyimi, hukukta laikleşme ve modernleşme, eğitim ve kültürde millileşme ve laikleşme, Atatürkçülük ve Atatürk’ün 6 ilkesi, Atatürk dönemi Türk dış politikası(1923-1938) konuları işlenir.
Üçüncü Dönem
Ders Kodu	Ders Adı	Kredi	Teorik	Lab/Pratik	AKTS
AIEN201	YAPAY ZEKA İLKELERİ	3	3	0	0
Bu ders, Yapay Zeka alanında kullanılan ana kavramları, temel teorik bilgiyi ve teknikleri sunmayı ve bir dizi gerçek dünya AI uygulamalarını tanıtmayı amaçlamaktadır. Öğrencilerin, yapay zekanın tarihi ve temelleri ve otonom akıllı aracılar geliştirmek için gereken temel hakkında bilgi edinmeleri beklenmektedir. Dersin sonunda öğrencilerden yapay zeka ilkeleri hakkında temel bilgilere sahip olmaları, gerekli matematik temellerini uygulayabilmeleri, çeşitli yapay zeka problemlerinde problem çözme becerilerini geliştirmeleri ve ilgili gerçek hayat uygulamalarını hayata geçirmeleri beklenmektedir. Yukarıda belirtilen konulara ek olarak, Yapay Zeka Mühendisliği öğrencilerinin, bu ders sonunda, ayrıca temel otonom sistemlerin gelişimi, kullanım alanları ve güncel uygulama yöntemleri hakkında genel bilgi edinmeleri beklenmektedir.
CMPE221	SAYISAL TASARIM	4	3	2	5
Bu ders dijital devrelerin tasarımı ve analizi için gerekli olan temel araçları ve bilgisayar, kontrol sistemleri, veri iletişimleri gibi çeşitli alanlarda dijital tasarım uygulamaları için uygun metod ve yöntemleri sunar. Sayısal tasarıma giriş dersi olan Sayısal Devre Tasarımı dersi, ikili sayı sistemleri konusu ile başlayıp dersin sonunda birleşik devre tasarımı seviyesine gelmeyi hedeflemektedir. İkili sayı sisteminde veri ifadeleri, tümleyen aritmetiği, Boolean cebri, lojik kapıları, doğruluk tabloları, lojik devreler, zamanlama diyagramları, De Morgan kanunları, Boolean kurallarını kullanarak mantıksal denklemlerin sadeleştirmesi, minterm ve maxterm ifadeleri, Boolean fonksiyonu sadeleştirme araçları ve Karnough Haritası yöntemi, NAND ve NOR uygulamaları, don't care’li durumlar, birleşik devre tasarımı ve analiz prosedürleri, ve Toplayıcı, Çıkarıcı ve Kod Dönüştürücü gibi devre tasarımı konularını temel alır.
CMPE223	ALGORİTMA VE PROGRAMLAMA	4	3	2	6
Ders içeriği genel olarak C ve C++ programlama dillerini kullanılarak algoritmaların uygulanmasını içermektedir. Temel algoritma konuları ve yapısal programlama teknikleri ilk olarak ele alınmaktadır. Diziler ve diziler üzerinde arama ve sıralama algoritmaları incelenmekte ve uygulanmaktadır. Veri yapılarının temelini oluşturan diziler ve yapılar, bit düzeyindeki işlemler ile birlikte öğretilmektedir. Arasınavdan sonra ise dersin ikinci kısmı olarak işaretçiler, fonksiyonlar, dosya işleme ve karakter işlemleri incelenmekte ve bu işlemlere gereksinim duyan algoritmalar uygulanmktadır. Dersin konularına yönelik, özellikle diziler üzerinde arama ve sıralama algoritmalarına ihtiyaç duyan kısa çalışmalar pratik kısımda uygulanmaktadır. Son olarak geliştirilen algoritmaların veya programların karmaşıklık analizi için gerekli olan metodlar öğretilmektedir.
MATH203	DİFERANSİYEL DENKLEMLER	3	3	1	6
Bu derste, adi differansiyel denklemler ile onların uygulamaları işlenecektir. Böylece dersin içeriğinde adi diferansiyel denklemlerin modellemedeki önemi ve fiziksel ve mühendisliksel problemlere uygulamaları görülecektir. Adi diferansiyel denklemlerin analitik çözüm metodları tek tek işlenecektir. Bu dersin başlıca temel konuları şöyle sıralanabilir: Birinci mertebeden adi diferansiyel denklemler olan Bernoulli, homojen ve ayrık denklemlerin çözümleri, çözümde bağımsızlık ve yüksek merteden adi diferansiyel denklemlerin çözümleri. Bunun yanında, ikinci merteden denklemlerin çözümünde kullanılan belirsiz katsayılar, varyasyonel metodlar ile Cauchy-Euler denklemleri işlenecektir. Son olarak Laplace dönüşüm tanımı verilip en önemili özellikleri ortaya konduktan sonra bu metodla birçok differansiyel denklemin çözümü elde edilecektir. Laplace transfromun mühendislikteki önemini gösteren bazı problemler çözülecektir.
MATH205	OLASILIK VE İSTATİSTİĞE GİRİŞ	4	4	1	6
Dersin amacı temel olasılık ve istatistik konularının verilmesidir. Bu derste teori ve uygulamaya birlikte yer verilmektedir. Dersin içeriği; değişken tanımına giriş, temel veri analizi, veri çeşitleri, veri düzenlemesi, frekans dağılım tabloları, örneklem, örneklem uzayı, olay tanımı, temel sayma yöntemleri, küme işlemleri, temel sayma yöntemleri, olasılık aksiyomları, olasılık kuralları, şartlı olasılık, toplam olasılık ve Bayes teoremi, bağımsız olaylar, rassal değişken tanımı, olasılık dağılım ve olasılık yoğunluk fonksiyonu, temel dağılımlar ve yığılımlı dağılım fonksiyonları, kesikli ve sürekli dağılım fonksiyonları, Binom, Hipergeometrik, Poisson, Düzgün sürekli, Normal, Gamma, Üstel, çok değişkenli dağılım fonksiyonları, dağılımı belli olan kesikli ve sürekli değişkenlerin ortalama ve varyans hesaplamarı, örneklem dağılımları, Merkezi Limit Teoremi’ni kapsamaktadır.
Dördüncü Dönem
Ders Kodu	Ders Adı	Kredi	Teorik	Lab/Pratik	AKTS
AIEN202	VERİ BİLİMİNE GİRİŞ	4	3	2	0
Bu ders, öğrencilere veri biliminin temel kavramları ve temel teknikleri hakkında genel bir anlayış sağlamak için tasarlanmıştır. Öğrenciler, verileri analiz etmek ve anlamlandırmak için hesaplama yöntemlerini ve istatistiksel araçları keşfederler. Ders tamamladıktan sonra öğrenciler şunları yapabilir: Verileri toplamak, temizlemek ve görselleştirmek için araçları kullanma; verilere etkili bir şekilde erişmek, bunları değiştirmek ve depolamak için veri yönetimi tekniklerini kullanmak; verilere dayalı tahminler yapmak için istatistiksel yöntemler uygulamak; sonuçlarını açıklayıcı özetler ve görselleştirmeler yoluyla iletmek. Konular şunları içerecektir: Veri toplama ve veri yönetimi, görselleştirme ve temel istatistikler, hipotez testi ve nedensellik, benzerlik, komşular ve kümeler, büyük ölçekli veri analizi, işbirliğine dayalı filtreleme.
CMPE214	GÖRSEL PROGRAMLAMA	3	3	1	6
Bu ders, görsel programlama için bir giriş programlama dersidir. Olay güdümlü, görsel ve yapısal programlama kavramları sunulacaktır. Başlangıçta, vurgu görsel programlama ve temel kontrollerin temelleri üzerinde olacak. Ardından, gelişmiş kontrolleri, dosya ve veritabanı yönetimi özellikleri sunulacaktır. Programlama projeleri veritabanları üzerinde ortak veri girişi, hesaplanan sonuçların gösterilmesi, koşullu test, aritmetik işlemler, dizi işleme, arama, sıralama, okuma ve yazma, işlemleri içerecektir.
CMPE242	VERİ YAPILARI VE VERİ ORGANİZASYONU	4	3	2	7
Veri Yapıları ve Veri Organizasyonu dersi, temel veri yapıları olan diziler, yapılar, yığıtlar, kuyruklar ve bağlı listelere giriş konularını kapsamaktadır. Bunların yanında, veri yapılarının kullanıldığı temel uygulamaların incelenmesi de dersin içeriğindedir. Bu uygulamalar, yığıt uygulamaları olan parantez kontrol algoritması, infix - postfix çevirme algoritması, postfix değerlendirme algoritması ve özyineleme olarak incelenir. Bağlı listeler konusunda hafızadan dinamik yer ayırma ve bununla birlikte bağlı listeleri gerçekleştirme ile çeşitlerini anlama ele alınmaktadır. Temel veri yapılarından olan yığıt ve kuyrukları bağlı listeler halinde gerçekleştirme, diğer bağlı liste çeşitleri olan doğrusal bağlı listeler, dairesel bağlı listeler ve çift yönlü bağlı listeleri inceleme de dersin içeriği içindedir.
INDE232	MÜHENDİSLİK EKONOMİSİ	3	3	0	4
Bu dersin öğrencilerin imalat ekipmanları ve endüstriyel projeler, ekonomik analiz, mühendislik tasarımı karar verme süreçleri hakkında bilgi sahibi olmalarını sağlamak için hazırlanmış bir giriş dersidir. Bu dersin hedefi mühendislik öğrencilerine finansal analiz ve sermaye yatırımı alanlarında bilgi ve yetenek kazandırmaktır. Ders, önerilen teknik projeler ile ilgili maliyetlerin ve faydaların sistematik değerlendirmesini vurgular. Öğrenci "paranın zaman değeri" ve indirgenmiş nakit akışı yöntemleri kavramlarını inceleyerek alan için gerekli bilgileri edinir. Mühendislik ortamında sermaye olarak para ile ilgili kararların nasıl alındığını öğrenerek bu kararları almaya hazır olabilecek bilgiye sahip olur. Öğrencilere verilen çalışmalar ve ev ödevleri, derste kazandıkları bilgiyi, doğru şekilde ve etkili olarak kullanarak uygulama yapmalarına ve bilgiyi pekiştirmelerine olanak sağlamaktadır.
MATH202	MÜHENDİSLER İÇİN MATEMATİK METODLARI	4	3	2	6
Bu dersin amacı matematik, bilgisayar, fizik ve mühendislik alanlarında karşılaşılan problemlerin çözümlerinde gerekli olan temel sayısal analiz metodlarını ve karmaşık analizi vermektir. Konu başlıkları şu şekildedir: Tanımlar: Hata çeşitleri, Taylor serisi, kesme hatası ve sayıları yuvarlama. Lineer olmayan denklemlerin sayısal çözüm metodları: Ara bölme metodu, Regula-falsi metodu. Tekrarlanan metodlar: Sabit nokta iterasyonu, Newton metodu. Lineer sistem çözümlerinde sayısal çözümleme metodları: İterasyon metodu ve LU matriks parçalama metodu. İnterpolasyon ve polinom yakınsaması, Lagrange polinomları, en küçük kareler metodu, eğri oluşturma ve spline fonksiyonları (birinci ve ikinci dereceden spline fonksiyonları) . Türevlerin sayısal çözümleme ile bulunması, sonlu fark formülleri. İntegralin sayısal çözümleme ile bulunması, Simpson's kuralları ve Trapezoidal kuralları. Karmaşık sayılar, karmaşık fonksiyonlar, karmaşık fonksiyonların türevi ve integrali.
Beşinci Dönem
Ders Kodu	Ders Adı	Kredi	Teorik	Lab/Pratik	AKTS
AIEN301	YAPAY ZEKA İÇİN PROGRAMLAMA	3	3	1	0
Bu dersin amacı, öğrencilere modern yapay zekanın temelindeki kavramları kazandırıp, bu alandaki algoritmaları keşfetmelerini sağlamak, oyun oynama motorları, el yazısı tanıma ve makine çevirisi gibi teknolojiler ve altyapıları hakkında bilgi sahibi olmalarını sağlamaktır. Uygulamalı projeler aracılığıyla öğrencilerin, kendi Python programlarını geliştirip, bu programlarda, grafik arama algoritmaları, sınıflandırma, optimizasyon, pekiştirmeli öğrenme ve yapay zeka ve makine öğrenimindeki diğer konuları uygulayarak, adı anılan konuların arkasındaki teoriye aşina olmaları sağlanacaktır. Dersin sonunda, öğrenciler, makine öğrenimi için sıklıkla kullanılan kütüphanelerde deneyim kazanmanın yanı sıra kendi akıllı sistemlerini tasarlamalarını sağlayan yapay zeka ilkeleri ve bu ilkelerin pratik uygulamaya nasıl konacağı ve nerelerde kullanılabileceği konusunda bilgi sahibi olurlar.
CMPE313	NESNE YÖNELİMLİ PROGRAMLAMA	4	3	2	7
Nesne Yönelimli Programlama dersinin amacı interaktif bir programlama alanı olan nesne yöneilimini ele almaktadır. Bu bağlamda dersin içeriği, sınıfları, sınıfların niteliklerini, davranışlarını ve yöntemlerini de içerecek şekilde, nesneleri ve onların ilişkilerini bilişimsel problemi anlayarak belirlemeyi içerir. Tanımlanan problemin açıklamasına bakarak nesne diyagramlarını oluşturmak, verilen UML sınıf diyagramlarından Java sınıf diyagramlarını oluşturmak, mevcut endüstri standart kodlama ve biçimlendirme kurallarını kullanmak, Java ve Eclipse kullanarak GUI tabanlı uygulamalar oluşturmak, teknik olarak sınıflar, nesneler, miras, polimorfizm, arayüzler, toplama ve soyut sınıf arasındaki farklılıkları belirlemek diğer konulardır. Buna ek olarak, kodun yeniden kullanımı ve yazılım kalite konuları ele alınacaktır ve miras kod kodun yeniden kullanım yoluyla gösterilecektir.
CMPE343	VERİTABANI YÖNETİM SİSTEMLERİ VE PROGRAMLAMA-I	4	3	2	6
Bu ders öğrencilere veri tabanı ve uygulamalarının tasarımı, uygulaması ve kullanımı konusunda temel bilgileri aktarmayı hedeflemektedir. Öğrenciler Varlık İlişki Diyagramı (ERD), İlişkisel Cebir ve Normalleştirme gibi bir takım teknikler kullanarak veritabanları modelleme konusunda bilgi sahibi olacaklardır. Öğrenciler bu derste ayrıca Yapısal Sorgulama Dili olan SQL dilini öğrenerek veritabanındaki verileri sorgulama, güncelleme ve silmek işlemlerini yerine getirebilecektirler. Ayrıca veritabanı ve yazılım programları arasındaki gerekli bağlantılar ve eğilimlerden haberdar olacaktırlar. Bu dersin sonunda öğrenciler Oracle DBMS Server üzerinde bir ilişkisel veritabanı tasarlama ve uygulama yetisine sahip olacaklardır.
CMPE351	İŞLETİM SİSTEMLERİ	4	3	2	6
Bu ders işletim sistemi tasarımı ve uyarlaması sırasında karşılaşılan basit sorunları ele alarak inceler. Ders işletim sistemlerinin son altmış yılda evrimleşmesi sırasında özet tarihi hakkında bilgi vermekle başladıktan sonra işletim sisteminde yaygın olarak bulunan bulunan başlıca bileşenler ele alınacaktır. Bu tartışmalar, işletim sisteminin tasarım ve uyarlaması sırasında karşılaşılan performans ve işlevsellik arasındaki ödeşmeyi de ele alarak kapsama alanını geniş tutacaktır. İşletim sistemlerinin şu temel özelliklerine vurgu yapılacaktır: Süreç yönetimi (Süreçler, İş parçacıkları, CPU zamanlama, Eş zamanlama ve Çıkmaza girme), hafıza yönetimi (Bölümleme, Sayfalama ve değiş-tokuş), dosya sistemleri ve ağ/dağıtık sistemler. Ayrıca laboratuvar uygulaması sırasında Unix programlama ile ilgili yetenek kazandırılacaktır.
EELE321	SİNYALLER & SİSTEMLER	4	4	1	7
Sinyallerin sınıflandırılması ve sinyallerin temel özellikleri. Doğrusal Zamanla Değişmeyen (DZD) Sistemlerin Zaman Domeni Modelleri: Sürekli zamanlı sistemler. Diferansiyel denklemlerle tanımlanan nedensel DZD sistemler. Sistemlerin blok şemaları. Diferansiyel denklemlerin çözümü. Birim vuruş tepkesi ve katlama integrali. Ayrık zamanlı sistemler. Birim örnek tepkesi ve ayrık katlama. DZD Sistemlerin Frekans Domeni Modelleri: Sürekli zamanlı ve ayrık zamanlı periyodik sinyallerin Fourier serisi gösterimi ve Fourier dönüşümü. Sinyaller ve sistemlerin zaman ve frekans karakteristikleri. Z-Dönüşümü ve DZD Sistemlerin z-Domeni Analizi: z-dönüşümü ve ters z-dönüşümü. Z-dönüşümünde yakınsama bölgesi. Ayrık DZD sistemlerin z-domeni analizi. Raslantı Girişli DZD Sistemler: Raslantı süreçlerine giriş. Raslantı değişkeninin tanımı, stokastik süreçler, birinci ve ikinci dereceden istatistikler, moment, ilinti ve ko-varyans, durağan süreç, ergodiklik. Sistem tepkesi.
Altıncı Dönem
Ders Kodu	Ders Adı	Kredi	Teorik	Lab/Pratik	AKTS
AIEN302	MAKİNE ÖĞRENİMİ	4	3	2	0
Bu lisans düzeyindeki giriş dersinin konusu, öğrencilere makine öğrenimindeki birçok kavram ve algoritma hakkında geniş bir genel bakış ve bu kavramları gerçek dünya problemlerine uygulama becerilerini sağlamaktır. Dersi tamamladıktan sonra öğrenciler, ana makine öğrenimindeki temel kavramları öğrenirler. Temel yöntemlerden, denetimli öğrenme, denetimsiz öğrenme ve öznitelik mühendisliği gibi konularla ilgili temel bilgiye sahip olurlar. Konular arasında En Yakın Komşu Sınıflandırıcı, Doğrusal Regresyon, En Küçük Kareler, Öğrenme Teorisi, İstatistiksel Tahmin: MLE, MAP, Naif Bayes Sınıflandırıcı, Doğrusal Sınıflandırma Modelleri: Lojistik Regresyon, Doğrusal Ayırıcı Fonksiyonlar, Destek Vektör Makineleri, Karar Ağacı Öğrenme, Topluluk Yöntemleri: Torbalama, Boosting, Kümeleme, Makine Öğrenimi Etiği, Öznitelik Mühendisliği: Çıkarma ve Seçme.
AIEN304	NÖROBİYOLOJİ	3	3	0	0
Bu dersin temel amacı, nörobiyolojinin temel kavramlarını tanıtmaktır. Bu dersi tamamlayan öğrenciler, temel sinir devrelerini, sinir sinyallerinin başlatılması ve yayılması, temel merkezi ve çevresel sinir sistemlerinin mimarisi ve organizasyonu konularında temel bilgiye sahip olacaklardır. Ayrıca, öğrencilerin, bu ders sayesinde, sinir sinyallerinin tuzlu ve pasif iletimi, sinir sinyallerinin frekans ve genlik kodlaması, Nernst ve Goldman denklemleri, zaman ve uzay konuları hakkında bilgi sahibi olmaları beklenmektedir. Konular içinde yer alan bazı detaylar, sinyal yayılmasında, nöronların istirahat membran potansiyeli, iyonik iletkenlik, aksiyon potansiyelinin Hodgkin ve Huxley modeli, geçici içe doğru akım ve gecikmiş dışa doğru akım, kablo modelinin türetilmesi, sinyallerin toplanması, iyon kanalları ve taşıyıcılar dahil hücresel iyonik mekanizmalar ve post -sinaptik potansiyel olarak listelenebilir.
CMPE326	SİNYAL VE İMGE İŞLEME	3	3	1	5
Sinyal ve İmge İşleme dersi, bir bilgisayar sisteminde görüntünün (imgenin) dijital olarak nasıl temsil edildiği ve işlendiğini anlatmaktadır. Bu derste temel sayısal imge işleme konuları işlenmektedir. Ders içeriğinde Dijital sinyal/görüntü işleme tekniklerine giriş, analiz araçları, dijital filtre tasarımı, ayrık Fourier dönüşümü hesaplaması da bulunmaktadır. Üzerine durulan konular imge pekiştirme, imge onarımı, imge sıkıştırma, imge bölütleme ve imge tanıma konularıdır. Bu konuların altında yer alan interpolasyon teknikleri, imge ortalamaları ile gürültü giderme ve renkli imge işleme önemli konulardır. Frekans temsillerine de değinen derste frekans tanım kümesindeki süzgeçler de konular arasındadır. Ders kapsamında işlenen konuları içeren deneyler ve proje, simulatör program kullanarak yapılmaktadır.
CMPE332	TEMEL BİLGİSAYAR AĞLARI	4	3	2	7
Bu ders bilgisayar ağlarına giriş niteliğindedir. Ders öncelikle bilgisayar ağlarının işletmelerde, evlerde ya da seyyar ortamlarda kullanımı ile başlamaktadır. Daha sonra bilgisayar ağlarının kişisel alan ağlarından İnternet'e kadar olan aralığı işlenecektir. Ağ modellerinin uygulama temelleri ve her katmanın tasarım konuları konusunda çalışılacaktır. Dersin konuları içerisinde şu başlıklar yer alacaktır : OSI ve TCP/IP modelleri, veri iletişim temelleri, veri iletişim katmanı, uygulama katmanı protokolleri, telli ve telsiz iletişim, uydu haberleşme sistemleri ( LEO, MEO, GEO) sayısal modulasyon ve çoklama, telefon ve cep telefonu sistemleri konularını içermektedir. Laboratuvar çalışmaları ağ aygıtlarını, kablolu ve kablosuz ortamları kullanarak tasaralamaya odaklanmaktadır.
UNIEXX1	ÜNİVERSİTE SEÇMELİ	3	3	0	4
UNIVERSITY ELECTIVE
Yedinci Dönem
Ders Kodu	Ders Adı	Kredi	Teorik	Lab/Pratik	AKTS
AIEN300	YAZ STAJI	0	0	0	0
Yaz stajı öğrencilerin tamamlamakla yükümlü olduğu bilgi teknolojileri veya yazılım mühendisliği konularında faaliyet gösteren bir şirket bünyesinde çalışacakları en az altı haftalık çalışma dönemini içermektedir. Bu süre zarfında öğrencilerin aktif bir projede yazılım veya donanım kısımlarında görev alıp iş tecrübesi kazanmaları amaçlanmaktadır. Yaz stajına gidebilmek için öğrencilerin toplamda en az altı üçüncü sınıf dersinden başarılı olması veya kayıtlı olması şartı aranır. Bu koşulları sağlayan her öğrenci tek dönem olmak üzere Yaz Stajına gidebilir. Staj yapılan yerde en az bir ilgili mühendisin olması şartı da aranmaktadır. Yaz stajını tamamlayan öğrencilerin staj dönemi yazacakları staj raporuyla ve günlük yapılan işi kaydettikleri staj defteri ile değerlendirilmektedir.
AIEN421	SİNİR AĞLARININ TEMELLERİ	3	3	0	0
Sinir ağları dersi, insan beyninden esinlenen temel sinir ağı mimarilerini ve öğrenme algoritmalarını temsil eder. Nöro hesaplama, evrimsel hesaplama ile birlikte yapay zekanın bir alt konusu olarak kabul edilmektedir. Ders kapsamında algılayıcılar ve algılayıcı öğrenme algoritması tanıtılmaktadır. Öğrencilerin ders sonunda öğrenmiş olmaları beklenen konular arasında, mimariler arasında Çok Katmanlı Algılayıcılar, Hopfield Modeli ve Mallberg’in ve Kohonen’in modellerini kapsayan Kendi Kendine Düzenlenmiş Haritalar bulunur. Ders konuları, öğrenme algoritmaları, geri yayılım, Hebbian öğrenme, rekabetçi öğrenme ve seçilen kümeleme algoritmaları dahil olmak üzere seçilen denetimli ve denetimsiz öğrenme algoritmalarını kapsayacaktır. Çeşitli örüntü tanıma ve bilgisayarla görme uygulamaları vaka çalışmaları olarak sunulacaktır. Uygulamalar seçilen simülatörlerde simüle edilecektir.
AIENXX2	ALAN SEÇMELİ	3	3	0	0
AREA ELECTIVE
AIENXX3	ALAN SEÇMELİ	3	3	0	0
AREA ELECTIVE
EELE411	ROBOT TEKNİĞİ	3	3	1	5
Bu derste robot kontrolu, robot tipleri ve kullanım alanları, elektronik robot devreleri, robot problemleri, hakkında genel bilgi verilmektedir. Çeşitli algılayıcılar ve kullanım alanları, hareket kontrol sistemleri ve robot malzemelerinin seçimi. Agent fonksiyonunun tasarımı ve programlamasından yararlanarak robot control algoritmalarının geliştirilmesi. Robot control programlarının yaygın olarak kullanılan kontrol sistemleri ve programlama sistemlerinin aracılığı ile hayata geçirilmesi ve robotun donanımının algoritmalar aracılı ile kontrol edilmesi. Donanım ve yazılımla ilgili önemli noktaların laboratuvar ortamında ivdelenmesi. Mikrokontroller kullanarak robot donanım programlama ve kontrolu ile ilgili olarak öğrenciler proje çalışması yapmaktadırlar.
ENGI401	PROJE YÖNETİMİ	3	3	0	4
Bu ders proje yönetimi çerçevesi, proje entegrasyonu yönetimi, proje kapsam yönetimi, proje iletişim yönetimi ve takım çalışması, sağlık ve güvenlik, mühendislik etiği, çevre yönetimi, risk yönetimi ve sürdürülebilirlik, girişimcilik ve fizibilite raporu, proje yönetiminde yasal yönler üzerinde odaklanmak üzere tasarlanmıştır. Bu ders ayrıca, öğrencileri kendi tasarım projelerini yaşama geçirmek ve çalışma takımlarını seçmek için hazırlar. Öğrenciler projelerinin literatür taramasını yapar, fizibilite raporu hazırlar ve dönem sonunda yazılı / sözlü sunum yaparlar.
Sekizinci Dönem
Ders Kodu	Ders Adı	Kredi	Teorik	Lab/Pratik	AKTS
AIEN422	DOĞAL DİL İŞLEME	4	3	2	0
Doğal Dil İşleme dersi, metin verilerini işlenebilir bilgilere dönüştürmek için konuları kapsar. Bu dersin ilk kısmı, kök ayırma, lemmatizasyon, konuşma etiketlemenin bir kısmı, kelime çantası, n-gramlar, durdurma kelimeleri, normalleştirme, idf, tf / idf'yi de kapsayacak özellik matrisi oluşturmak için ön veri işlemeyi içerir. Değerlendirme ölçütleri (F-MEASUE, BLUE, ROUGE) ile birlikte mesafe ölçütleri de bu derste revize edilecektir. Adlandırılmış varlık tanıma, kelime anlamını giderme ve çarpanlara ayırma yöntemleriyle boyutsallık azaltmayı kapsayan anlamsal özellik çıkarma da tartışılacaktır. Metin verileri için çeşitli sayıda makine öğrenimi tekniklerinin uygulanması da bu derste işlenmektedir. Son bölüm, metin özetleme, yazar tanımlama, metin sınıflandırma ve kategorizasyon gibi gerçek dünya uygulamalarına odaklanmaktadır.
AIENXX4	ALAN SEÇMELİ	3	3	0	0
AREA ELECTIVE
AIENXX5	ALAN SEÇMELİ	3	3	0	5
ALAN SEÇMELİ
ENGI402	PROJE	4	2	4	8
Bu ders, maliyet tahmini, çevresel etkiler, proje takvimi ve takım çalışmasını içeren disiplinler arası proje tabanlı bir derstir. Öğrencilerin önceden belirlenmiş bir projede fakülte denetiminde önceden atanmış takımda çalışması beklenir. Her ekip, önerilen projesini tamamen açıklayan çizim, şartname ve maliyet tahmini dahil olmak üzere nihai raporu sunacaktır. Her takım, final tasarımını ve proje fizibilitesini akranları ve öğretim üyeleri önünde savunarak sözlü sunum yapacaktır.
UNIEXX2	ÜNİVERSİTE SEÇMELİ	3	3	0	4
UNIVERSITY ELECTIVE
Seçmeli Ders
Ders Kodu	Ders Adı	Kredi	Teorik	Lab/Pratik	AKTS
CMPE485	BİLGİSAYAR SİMÜLASYONU	3	3	0	
